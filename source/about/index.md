---
title: 行路难
date: 2019-04-07 16:13:13
---

#### <div align=center>金樽清酒斗十千，</div>
#### <div align=center>玉盘珍羞直万钱。</div>
#### <div align=center>停杯投箸不能食，</div>
#### <div align=center>拔剑四顾心茫然。</div>
#### <div align=center>欲渡黄河冰塞川，</div>
#### <div align=center>将登太行雪满山。</div>
#### <div align=center>闲来垂钓碧溪上，</div>
#### <div align=center>忽复乘舟梦日边。</div>
#### <div align=center>行路难，行路难，</div>
#### <div align=center>多歧路，今安在？</div>
#### <div align=center>长风破浪会有时，</div>
#### <div align=center>直挂云帆济沧海。</div>